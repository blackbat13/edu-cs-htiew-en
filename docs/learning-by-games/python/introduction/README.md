# Wprowadzenie

Zanim zaczniemy, należy skonfigurować nasze środowisko programistyczne. Będziemy używać **Pythona** w wersji **3**, a jako **IDE** (program, w którym będziemy pisać nasze programy) wybierzemy **PyCharm Community Edition**. Oczywiście można skorzystać z dowolnego środowiska, ale to uważam osobiście za jedno z lepszych i do niego będę się odwoływał w tym kursie.

## Instalacja

### Python 3

Zaczynamy od zainstalowania interpretera do języka **Python**. Można go pobrać z tej strony:

[https://www.python.org/downloads/](https://www.python.org/downloads/)

Jeżeli nie wiesz, którą wersję wybrać, po prostu pobierz najnowszą dla swojego systemu operacyjnego. Najważniejsze, żeby był to **Python 3**, nie **Python 2**, ponieważ jest pomiędzy nimi kilka istotnych różnic, nawet na podstawowym poziomie.

### PyCharm

Następnie pobieramy i instalujemy środowisko programistyczne:

[https://www.jetbrains.com/pycharm/download/](https://www.jetbrains.com/pycharm/download/)

Darmowa wersja **Community** stanowczo wystarczy do nauki języka i tworzenia własnych gier.
