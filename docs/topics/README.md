---
description: Nauczanie informatyki nowymi metodami
---

# Wstęp

**Informatyka: Trudne Tematy w Najprostszy Sposób**

Dydaktyka informatyki jest dużym wyzwaniem, szczególnie w szkole. Wcześniej podstawa programowa w zakresie podstawowym ograniczała się przede wszystkim do technologii informatycznych, co oznacza, że uczono głównie podstaw wykorzystania pakietu biurowego. W pewnym momencie uległo to jednak znacznej zmianie i teraz już od szkoły podstawowej mówi się o algorytmice, myśleniu komputacyjnym i programowaniu. Chociaż jest to niewątpliwie ważna i pozytywna zmiana, to stawia ona jeszcze większe wyzwania przed nauczycielami. W porównaniu do innych przedmiotów, takich jak chociażby matematyka, dydaktyka informatyki jest wciąż bardzo młoda i wciąż poszukiwane są skuteczne metody tłumaczenia wielu zagadnień. Dlatego postanowiliśmy stworzyć coś, co nazwaliśmy projektem **Trudne Tematy w Najprostszy Sposób**. Jest to zestaw gotowych materiałów dla nauczycieli, zawierający całe scenariusze lekcji, konspekty, prezentacje, które można wykorzystać, by przybliżyć uczniom tematy z dziedziny informatyki uważane za szczególnie trudne.

## Cele i założenia

* **Komplet materiałów**  
  Prezentacje, zadania i ich rozwiązania, konspekty, materiały dodatkowe... Przygotowaliśmy pełen komplet materiałów potrzebnych do przeprowadzenia lekcji od początku do końca.
* **Jak najprościej**  
  Materiały zostały przygotowane w taki sposób, aby każdy, posiadający nawet minimalną wiedzę w zakresie informatyki i programowania, mógł na ich podstawie przeprowadzić zajęcia.
* **Uniwersalność**  
  Staraliśmy się dostosować wszystkie materiał w taki sposób, aby były możliwie niezależne od konkretnego środowiska, szkoły i technologii.
* **Bezpłatnie**  
  Wszystkie materiały udostępniamy całkowicie bezpłatnie, na licencji CC Uznanie Autorstwa-Na tych samych warunkach 4.0.

## Autorzy projektu

* [**mgr Damian Kurpiewski**](https://blackbat13.github.io)
* **dr Krzysztof Skowronek**

## [:material-presentation: Krótka prezentacja na temat projektu](../assets/Trudne Tematy w Najprostszy Sposób.pdf)

## [:fontawesome-solid-file-pdf: Licencja](../assets/Licencja.pdf)

![Uznanie autorstwa-Na tych samych warunkach 4.0](../assets/88x31.png)
