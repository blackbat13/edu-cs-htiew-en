# Wprowadzenie do algorytmów

Algorytmy - od przepisu na pierniczki po znajdowania ścieżki w grafie - mamy z nimi do czynienia na co dzień i często nie zdajemy sobie z tego sprawy. Między innymi właśnie dlatego bardzo ważne jest dobre zrozumienie ich natury i podstawowych składników. Algorytmy liniowe, pętle, instrukcje warunkowe - to wszystko i więcej zawarte jest w temacie "Wprowadzenie do algorytmów".

## Sugestie dla nauczycieli

1. Niniejsza propozycja zajęć ma charakter uniwersalny. Niezbywalnym obowiązkiem nauczyciela jest jej dostosowanie  do konkretnej grupy uczniów.
2. Optymalnym wydaje się realizowanie tematu nie wcześniej niż w IV i nie później niż w VI klasie szkoły podstawowej. Ze względu na specyfikę realizacji tematu nie ma przeciwwskazań co do realizacji w wyższych klasach  – jeśli będzie to pożyteczne lub konieczne. W przypadku realizacji w młodszych klasach (IV, V), w zależności od skuteczności realizacji lekcji I i II można zdecydować o pominięciu lekcji IV. Lekcja III winna być zrealizowana w każdym przypadku, ewentualnie bez implementacji metody lewej ręki. W klasach młodszych nie należy wchodzić w abstrakcyjne uogólnienia (zawarte w końcowych slajdach prezentacji do lekcji III). 
3. Gorąco zachęcamy do angażowania uczniów w dyskusję, szczególnie podczas lekcji wprowadzającej.

## Wskazania do realizacji

* Lekcje powinny odbyć się w różnych dniach.
* Zadanie 9. (lekcja II) należy potraktować opcjonalnie - zrealizować w miarę możliwości.
* Lekcję 4, ze względu na jej ewaluacyjny charakter, należy potraktować podobnie do sprawdzianu.

[:fontawesome-solid-file-pdf: Protokół realizacji projektu](../../assets/Protokół realizacji projektu - algorytmy.pdf)
