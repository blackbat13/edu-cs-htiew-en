# Wprowadzenie

!!! danger
	#### Uwaga
	
	To nie jest tutorial programowania. Założenie jest takie, że wiesz już co nieco o programowaniu, być może znasz inny język programowania i chcesz się dowiedzieć jak podstawowe konstrukcje wyglądają w języku C++.
	
	**Nie będziemy tutaj tłumaczyć czym jest pętla czy instrukcja warunkowe, a jedynie pokażemy, jak te konstrukcje wyglądają w języku C++.**
	
	**Jeżeli dopiero zaczynasz, zapoznaj się najpierw z wprowadzeniem do algorytmów:** [Wprowadzenie](../../../algorithms/introduction/README.md)

## Środowiska lokalne

### Code::Blocks

Dobre środowisko dla początkujących. Łatwe w obsłudze, przejrzyste i darmowe. Pozwala zarówno tworzyć rozbudowane projekty, jak i proste aplikacje konsolowe.

#### Instalacja

Pobieramy środowisko ze strony [https://www.codeblocks.org/downloads/binaries/](https://www.codeblocks.org/downloads/binaries/). Możemy zainstalować samo środowisko, lub razem w pakiecie z kompilatorem. W celu instalacji pełnego zestawu, tzn. środowisko plus kompilator, wybieramy wersję z **mingw**, np. **codeblocks-20.03mingw-setup.exe.**

### **Dev-C++**

Kolejne dobre i darmowe środowisko dla początkujących. W swoich możliwościach podobne do omawianego środowiska Code::Blocks.

#### Instalacja

Pobieramy plik instalacyjny ze strony [http://bloodshed.net/](http://bloodshed.net). Podobnie jak wyżej, możemy zainstalować samo środowisko, lub razem z kompilatorem mingw.

### Visual Studio

Rozbudowane i potężne środowisko stworzone przez Microsoft. Polecane dla doświadczonych programistów. W przypadku tworzenia aplikacji w języku C++ należy mieć na uwadze, że Visual Studio dołącza własne biblioteki.

#### Instalacja

Instalator pobierzemy ze strony: [https://visualstudio.microsoft.com/](https://visualstudio.microsoft.com). Dostępnych jest kilka wersji do pobrania, zarówno płatne jak i bezpłatna. Do standardowych, "domowych" zastosowań wystarczy wersja darmowa, tzn. Community Edition.

### Visual Studio Code

U swoich podstaw Visual Studio Code to edytor tekstu, coś jak rozbudowany notatnik. To co jednak go wyróżnia, to możliwość rozbudowania za pomocą najróżniejszych dodatków/pluginów. Lekkie, przyjemne, darmowe i z ogromnymi możliwościami. Wymaga trochę czasu, aby nauczyć się z niego efektywnie korzystać, ale warto.

#### Instalacja

Instalator pobierzemy ze strony: [https://code.visualstudio.com/](https://code.visualstudio.com).

### CLion

Potężne, rozbudowane i (niestety) płatne narzędzie stworzone przez JetBrains, przeznaczone przede wszystkim do tworzenia zaawansowanych projektów. Posiada wiele przydatnych narzędzi dla programistów, a także opcji szybkiej refaktoryzacji kodu i wbudowane podpowiedzi. Warto zwrócić uwagę na fakt, że CLion korzysta domyślnie z CMake do konfiguracji i kompilacji projektów.

To i inne narzędzia od firmy JetBrains dostępne są za darmo na licencji edukacyjnej: [https://www.jetbrains.com/community/education/#students](https://www.jetbrains.com/community/education/#students)

#### Instalacja

Narzędzie pobierzemy ze strony: [https://www.jetbrains.com/clion/](https://www.jetbrains.com/clion/).

## Środowiska webowe

W przeciwieństwie do środowisk lokalnych, środowiska webowe dostępne są z poziomu przeglądarki i nie wymagają żadnej dodatkowej instalacji. Ma to oczywiście swoje wady i zalety. Środowiska webowe zazwyczaj działają wolniej i mają swoje ograniczenia.

### Ideone

Dosyć podstawowy kompilator webowy. Posiada wsparcie dla wielu języków. Do jego zalet można zaliczyć stosunkowo szybką kompilację i możliwość korzystania bez rejestracji, a także łatwość udostępniania swoich kodów. Do minusów można zaliczyć brak interaktywności - całe wejście musimy wprowadzić w specjalnym oknie, przed uruchomieniem programu.

[https://ideone.com/](https://ideone.com/)

### Repl.it

Rozbudowane narzędzie webowe, które wymaga jednak utworzenia darmowego konta. Posiada wsparcie dla wielu języków i pozwala na tworzenie rozbudowanych projektów ze złożoną strukturą plików, a także na wprowadzanie własnych opcji kompilacji.

[https://replit.com/](https://replit.com/)

## Krótkie wprowadzenie do C++ - prezentacja

[:fontawesome-solid-file-pdf: Wprowadzenie do C++](../../../assets/Wprowadzenie do Cpp.pdf)

## Ściąga dla zaawansowanych

[Ściąga](https://hackingcpp.com/cpp/cheat_sheets.html#hfold0a)
