# Liczby Nivena

Liczby Nivena to liczby naturalne, które są podzielne przez sumę swoich cyfr.

## Zadanie 1

Uzupełnij poniższą tabelkę określając dla podanej liczby $n$ jej sumę cyfr oraz stwierdzając, czy $n$ jest liczbą Nivena.

| **n** | **Suma cyfr** | **Liczba Nivena** |
|:-----:|:-------------:|:-----------------:|
|   1   |       1       |        TAK        |
|  123  |       6       |        NIE        |
|   48  |               |                   |
|  453  |               |                   |
|  800  |               |                   |

## Zadanie 2

Zaprojektuj algorytm sprawdzający, dla zadanej liczby naturalnej $n$, czy jest ona liczbą Nivena.

**Uwaga**: w swoim zapisie możesz korzystać jedynie z podstawowych operacji arytmetycznych (dodawanie, odejmowanie, mnożenie, dzielenie, reszta z dzielenia, dzielenie całkowite), instrukcji kontroli przepływu (instrukcja warunkowa, pętla warunkowa, pętla licząca), instrukcji dotyczących podstawowych operacji na zmiennych (utworzenie zmiennej, przypisanie wartości, odczytanie wartości), instrukcji dotyczących podstawowych operacji na tablicach (utworzenie tablicy o zadanym rozmiarze wypełnionej jedną wartością, odwołanie do elementu tablicy pod zadanym indeksem) oraz samodzielnie zdefiniowanych funkcji.

## Zadanie 3

W pliku *niven.txt* podanych jest $100$ liczb naturalnych, każda w osobnej linii.

[:material-note-text: niven.txt](../../../../assets/niven-numbers/niven.txt)

W pliku *niven_przyklad.txt* podanych jest $10$ liczb naturalnych, każda w osobnej linii.

[:material-note-text: niven_przyklad.txt](../../../../assets/niven-numbers/niven_przyklad.txt)

Napisz program, który znajdzie wszystkie liczby Nivena z pliku.

Dla pliku *niven_przyklad.txt* odpowiedź to:

```
756
372
592
```
