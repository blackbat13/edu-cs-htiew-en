# Kółko i kwadrat

W pliku **kik.txt** znajduje się $10000$ par liczb rzeczywistych z zakresu od $-1$ do $1$. Każda linia w pliku zawiera dwie liczby oddzielone spacją. Liczby są zapisane w formacie angielskim, tzn. część całkowitą od ułamkowej oddziela kropka. Każdą parę interpretujemy jako współrzędne punktu w układzie współrzędnych.

W środku układu współrzędnych narysowano koło o promieniu $1$. Środek koła znajduje się w punkcie $(0,0)$.

[:material-note-text: kik.txt](../../../../assets/kik.txt)

## Zadanie 1

Oblicz, ile punktów z pliku znajduje się wewnątrz koła (wliczamy w to także punkty leżące na okręgu), a ile poza nim.

## Zadanie 2

Znajdź długość najdłuższej sekwencji kolejnych, sąsiednich punktów, z których każdy znajduje się wewnątrz koła (lub na jego okręgu).

## Zadanie 3

Podaj dowolną wartość $k$ taką, że dokładnie $5000$ punktów ma współrzędną $x$ **mniejszą** od $k$, a pozostałe punkty mają współrzędną $x$ **większą** od $k$.

## Zadanie 4

Weź pierwsze $100$ punktów z pliku. Każdą współrzędną pomnóż przez $1000$ i zaokrąglij $w dół$ do najbliższej liczby całkowitej. Zapisz tak otrzymane punkty w pliku **kik_posortowane.txt**, każdy w osobnej linii, uporządkowane zgodnie z poniższymi regułami:

- załóżmy, że ustalamy porządek dwóch punktów o współrzędnych $(x_1,y_1)$ i $(x_2,y_2)$,
- punkt $(x_1,y_1)$ znajduje się w porządku **przed** punktem $(x_2,y_2)$ wtedy i tylko wtedy gdy:
  - $x_1<x_2$ lub
  - $x_1=x_2$ oraz $y_1<=y_2$.
