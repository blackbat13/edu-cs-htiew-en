# Gra planszowa

Bajtek stworzył nową grę planszową. Gra ta składa się z jednej planszy o $n$ polach, kości o $n$ ściankach z wartościami od $1$ do $n$, oraz jednego pionka. Plansza to $n$ pól ułożonych obok siebie, co tworzy jedną długą linię. Na każdym z pól umieszczona jest liczba całkowita, reprezentująca liczbę punktów przypisaną do danego pola. Pierwsze pole zawsze ma przypisaną wartość $0$.

Reguły gry są proste. Gracz umieszcza swój pionek na pierwszym polu planszy i rzuca kością. Potem przesuwa pionek o liczbę pól odpowiadającą liczbie oczek na kości. Ten ruch powtarza się wielokrotnie, za każdym razem przesuwając pionek o tyle samo pól, aż pionek przekroczy krawędź planszy. Punkty z pól, przez które przechodził pionek, są sumowane i stanowią wynik gracza.

Na przykład, jeśli mamy planszę o długości $5$ z wartościami $[0, 6, -1, 2, 4]$, a rzut kością wskazał liczbę $2$, pionek odwiedzi trzy pola: pierwsze, trzecie oraz piąte (następny ruch wyjdzie już poza planszę). Wartości tych pól to odpowiednio: $0$, $-1$ oraz $4$, co daje łącznie $0+(-1)+4=3$ punkty.

Bajtek jest doświadczonym graczem i potrafi rzucić kością tak, aby wypadła dowolna, wybrana przez niego liczba. Jednak nie wie, jaką liczbę powinien wylosować, aby osiągnąć maksymalny wynik dla danej planszy, dlatego zwraca się o pomoc do Ciebie!

## Dane

Wejście zawiera liczbę $n$ ($1\lq n\lq 10^6$), która oznacz długość planszy. Następnie podanych jest $n$ liczb całkowitych z przedziału $<-1000, 1000>$, każda w oddzielnej linii.

## Wynik

Na wyjściu powinny pojawić się dwie liczby całkowite: maksymalna możliwa do uzyskania liczba punktów oraz liczba oczek na kości (z zakresu od $1$ do $n$), która jest potrzebna do osiągnięcia tego wyniku. Jeżeli można uzyskać maksymalny wynik na kilka sposobów, wypisz dowolny z nich.

## Przykład

### Dane

```
5
0
6
-1
2
4
```

### Wynik

```
12
1
```
