# Programowanie obiektowe

## Wstęp

Programowanie obiektowe jest jednym z popularnych paradygmatów programowania.
W skrócie polega to na tym, że pracujemy z tzw. **obiektami**, które są zdefiniowane za pomocą **klas**.
Klasy definiują nam nowe typy, które w przeciwieństwie do typów prostych (np. ``int``), mogą mieć swoje **właściwości** (**atrybuty**) i **metody**.

Istota programowania obiektowego jest w zasadzie prosta do zrozumienia. 
Wyobraźmy sobie takie jabłko.
Jabłko jest obiektem, który możemy zdefiniować poprzez jego wymiary, wagę, kolor, datę zerwania, gatunek itp.
Sposób opisu takiego jabłka nazwiemy **klasą**, a konkretne jabłko, z ustalonymi wymiarami i innymi właściwościami, będzie **obiektem** tej klasy.